## รายละเอียด
นโยบายเสียงตามสายเป็นสิ่งที่อยู่ในนโยบายของผู้สมัครหลายคนแทบทุกปี แต่ก็ไม่สามารถทำได้เลย เนื่องจากการเปิดเพลงเสียงตามสายมีข้อจำกัดอยู่หลายอย่าง เช่น
- จำเป็นต้องมีคนมาประจำที่ห้องประชาสัมพันธ์ตลอดเวลา
- ขาดบุคคลที่มีความเชี่ยวชาญในด้านนี้
- ขาดอุปกรณ์ที่สามารถดำเนินการได้อย่างมีประสิทธิภาพ
- การควบคุมความเหมาะสมของเพลงที่จะเปิดนั้นเป็นไปได้ยาก

แต่ปีนี้มีสิ่งที่แตกต่างจากปีก่อน ๆ อยู่ 2 อย่าง หรือเรียกว่า 2 คนน่าจะเหมาะสมกว่า นั่นคือ
1. นายศรัณย์ เจ้าประเสริฐ (พี่เจ้า) เจ้าหน้าที่ฝ่ายประชาสัมพันธ์ ผู้ที่ความรู้ความสามารถในด้านเทคนิคและสามารถจัดเตรียมระบบและอุปกรณ์ต่าง ๆ ที่จำเป็นได้
2. นายศักดิธัช ธนาสดใส (ซาน) ผู้พัฒนาเว็บไซต์ PM-RianArai และเว็บไซต์ระบบเลือกตั้งประธานนักเรียนประจำปีการศึกษา 2564 รวมถึงเว็บไซต์ที่คุณกำลังใช้อยู่ในตอนนี้ด้วยเช่นกัน

ทั้ง 2 คนนี้เปรียบเสมือนจิ๊กซอว์ชิ้นสำคัญที่จะทำให้นโยบายนี้จะสามารถทำได้สำเร็จ

โดยขั้นตอนการขอเพลงเพื่อเปิดในระบบเสียงตามสายมีดังนี้
1. กรรมการนักเรียนฝ่ายสารสนเทศจัดทำ Story IG ล่วงหน้าทาง coolkidssatit
5. สมาชิกในโรงเรียนขอเพลงเสียงตามสายได้ทาง Story ที่จัดทำขึ้น
6. กรรมการนักเรียนฝ่ายสารสนเทศคัดเลือกเพลงที่เหมาะสม และนำไปจัดเป็นรายการเพลงเพื่อเปิดตามช่วงเวลาต่าง ๆ
7. กรรมการนักเรียนฝ่ายสารสนเทศจัดทำรายการเพลงตามช่วงเวลาในการเปิด และบันทึกลงในระบบออนไลน์ล่วงหน้าก่อนถึงวันจริง
8. เมื่อถึงวันจริง ระบบจะเรียกดูรายการเพลงตามช่วงเวลาที่กำหนดไว้ และเปิดตามรายการเพลงที่ได้จัดทำขึ้น

### หลักการของระบบเสียงตามสาย:

หัวใจสำคัญที่จะทำให้ระบบเสียงตามสายเกิดขึ้นได้ คือ ระบบออนไลน์ที่จะทำหน้าที่ในการส่งเพลงเข้าสู่ห้องประชาสัมพันธ์ และเปิดเพลงตามกำหนดเวลาโดยอัตโนมัติ สามารถแบ่งส่วนการรับผิดชอบออกเป็น 2 ส่วน

1) การส่งเพลงเข้าสู่ระบบ
- กรรมการนักเรียนที่มีสิทธิ์แก้ไข (Editor) บันทึกรายการเพลงลงในระบบ และกำหนดวัน เวลา ที่จะให้รายการเพลงนี้เล่น
- กรรมการนักเรียนที่มีสิทธิ์ตรวจทาน (Reviewer) ตรวจสอบรายการเพลงที่ส่งจาก Editor และอนุมัติรายการเพลงให้สามารถเปิดได้

2) การเปิดเพลงตามกำหนดการ
- เมื่อถึงวันและเวลาที่กำหนดไว้ ระบบคอมพิวเตอร์ภายในห้องประชาสัมพันธ์จะเรียกดูรายการเพลงทั้งหมดที่จะเปิดในช่วงเวลานั้น
- ระบบเล่นเพลงตามรายการที่ได้กำหนดไว้
- หากมีอาจารย์ท่านใดต้องการประชาสัมพันธ์ ระบบจะปิดเสียงเพลงที่กำลังเล่นอยู่ในขณะนั้นชั่วคราว และเมื่ออาจารย์ประชาสัมพันธ์เรียบร้อยระบบก็จะเปิดเสียงและเล่นเพลงต่อไป
- หากมีเหตุฉุกเฉินหรือขัดข้องใด ๆ ระบบสามารถหยุดการเล่นเพลงปัจจุบันได้ทันทีจากภายในห้องประชาสัมพันธ์

## ทำไมต้องทำระบบเสียงตามสาย ?

<!--stackedit_data:
eyJoaXN0b3J5IjpbLTIwMDQ0MzM3NDYsMjAyNjUwMDA5OCw2MD
kxMDk5ODUsLTEzNjk0NTE5NzYsMjAyNzMyMTg5NiwtNDU3MzE3
MzU1LDY3NTMxNTgxOSwyMDQxMzc1ODMyLC02OTQ1NjM0OCwxMD
Q5OTY1MzkyLC02MTM4NTQyMl19
-->