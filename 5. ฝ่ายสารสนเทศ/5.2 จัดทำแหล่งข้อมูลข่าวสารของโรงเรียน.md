## รายละเอียด

ปัจจุบันการส่งข้อมูลข่าวสารของทางโรงเรียนมีอยู่หลายช่องทาง เช่น Facebook ของโรงเรียน Instagram และ Twiter ของคณะกรรมการนักเรียน แต่ช่องทางที่น่าจะเข้าถึงนักเรียนได้มากที่สุดคือ LINE เพราะนักเรียนทุกคนที่มีโทรศัพท์มือถือก็มักจะมีบัญชี LINE อยู่แล้ว

อย่างไรก็ตาม การประชาสัมพันธ์ช้อมูลข่าวสารทาง LINE มักจะช้ากว่าช่องทางอื่น ๆ เสมอ ทั้งนี้ก็เพราะว่ามันอาศัยตัวกลางนั่นคืออาจารย์ในการส่งข้อมูลมาให้แก่นักเรียน ซึ่งอาจารย์บางท่านก็อาจจะไม่สะดวกส่งให้ทันที และหลาย ๆ ครังก็ต้องอาศัยการส่งต่อหลายคน จึงทำให้การรับรู้ข้อมูลข่าวสารช้าลงไปอีก แถมบางเรื่องก็เป็นประกาศภายในซึ่งไม่สามารถเผยแพร่ลงในช่องทางอื่นได้ด้วย

ฝ่ายสารสนเทศโดยนายศักดิธัช ธนาสดใส (ซาน) จึงนำเสนอระบบใหม่ที่สามารถกระจายข้อมูลข่าวสารได้รวดเร็วกว่าระบบเดิมที่ต้องมีตัวกลาง และสามารถใช้ได้ทั้งจากอาจารย์ในโรงเรียน และคณะกรรมการนักเรียนที่ต้องการประชาสัมพันธ์ในโรงเรียน

กุญแจสำคัญของระบบนี้คือ LINE Notify ซึ่งเป็น Bot สำหรับการส่งข้อความด้วยระบบอัตโนมัติแบบทางเดียว (ไม่สามารถอ่านหรือตอบกลับข้อความที่ส่งกลับไปได้) ไปยังไลน์ส่วนตัวหรือไลน์กลุ่ม โดยรูปแบบการนำมาใช้ภายในโรงเรียนมีดังนี้

### 1) สำหรับผู้รับ (นักเรียน)
1. อาจารย์ประจำชั้นหรือตัวแทนห้องเข้าสู่ระบบด้วย LINE ของตนเอง และลงทะเบียนข้อมูลต่าง ๆ ด้วยลิงค์ของกรรมการนักเรียนที่ส่งให้
2. เพิ่มบอท LINE Notify ลงในไลน์กลุ่มห้องของตนเอง
3. สามารถรับข้อความที่ส่งมาจากระบบได้ทันที

### 2) สำหรับผู้ส่ง (อาจารย์หรือบุคคลากรในโรงเรียน)
1. เพิ่มบัญชี LINE Official Account ของคณะกรรมการนักเรียนฝ่ายสารสนเทศที่จัดทำขึ้น เพื่อใช้ในการส่งข้อความเข้าสู่ระบบอัตโนมัติ
2. เข้าสู่ระบบและลงทะเบียนข้อมูลผู้ส่ง
3. เมื่อจะส่งข้อความ ให้ส่งลงในแชทของ LINE ตามข้อ 1 และกำหนดกลุ่มเป้าหมายที่ต้องการส่งข้อความนี้ถึง
4. ระบบส่งข้อความไปยังผู้รับ (นักเรียน) ได้ทันที
<!--stackedit_data:
eyJoaXN0b3J5IjpbLTE0MjkyNjIwODIsLTk1MDkzNDMxMF19
-->