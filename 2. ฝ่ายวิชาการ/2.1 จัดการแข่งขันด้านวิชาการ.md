## รายละเอียด
โรงเรียนของเรานั้นเต็มไปด้วยนักเรียนที่มีความสามารถในด้านต่าง ๆ มากมาย ซึ่งวิชาการก็เป็นหนึ่งในนั้น

ในช่วงที่ผ่านมา หลาย ๆ คนอาจจะไม่ได้มีโอกาสแสดงความสามารถหรือฝึกฝนฝีมือมากนักเนื่องจากสถานการณ์โควิด เราจึงมีความต้องการที่จะสนับสนุนและช่วยผลักดันผู้ที่มีความสามารถในด้านต่าง ๆ มากขึ้น

สำหรับทางด้านวิชาการนั้น เรามีแผนที่จะจัดการแข่งขันทางวิชาการขึ้นภายในโรงเรียน โดยจะแบ่งการแข่งขันออกเป็นชั้นมัธยมศึกษาตอนต้นและตอนปลาย
มีเนื้อหาเกี่ยวกับ 5 วิชาหลัก ได้แก่ ภาษาไทย ภาษาอังกฤษ คณิตศาสตร์ วิทยาศาสตร์ และสังคมศึกษา โดยจะหลีกเลี่ยงการนำเนื้อหาเฉพาะทางที่มีความลึกมาใช้ เพื่อให้เท่าเทียมกันทุกสายการเรียน และตอบโจทย์กับนักเรียนทุกกลุ่ม

## ทำไมต้องจัดการแข่งขันวิชาการ ?

เนื่องจากช่วง 1-2 ปีที่ผ่านมา พวกเราได้ทำกิจกรรมของโรงเรียนน้อยมากเพราะโควิด ทางเราจึงอยากจัดกิจกรรมที่เป็นประโยชน์ และให้นักเรียนทุกคนได้มาร่วมสนุกกัน

นอกจากนี้ ผู้ที่เข้าร่วมและชนะกิจกรรมนี้จะได้รับเกียรติบัตรไปประดับโปรไฟล์หรือพอร์ตของตัวเองอีกด้วย
<!--stackedit_data:
eyJoaXN0b3J5IjpbMzA4NzkwNDEwLDE2MTc1Mjc2MDIsLTY5OD
Y2MDgyOV19
-->