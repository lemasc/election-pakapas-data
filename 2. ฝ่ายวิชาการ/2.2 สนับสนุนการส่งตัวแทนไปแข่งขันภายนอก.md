## รายละเอียด
ความสามารถที่ทุกคนมีอยู่คงจะน่าเสียดายไม่น้อย ถ้าหากไม่มีเวทีให้เราได้แสดงมันออกมา

การประชาสัมพันธ์ด้านการแข่งขันภายนอกโรงเรียน เป็นสิ่งที่นักเรียนหลายคนแอบบ่นกันเบา ๆ ว่ามีไม่มากนักในโรงเรียนเรา ซึ่งก็เป็นสิ่งที่เข้าใจได้เพราะอาจารย์แต่ละท่านต่างก็มีภาระหน้าที่ที่หนักพอสมควร อาจจะไม่ได้มีเวลาที่จะหาการแข่งขันมาประชาสัมพันธ์มากนัก

ดังนั้น คณะกรรมการนักเรียนฝ่ายวิชาการจึงจะขอเป็นอีกแรงที่ช่วยสรรหาการแข่งขันต่าง ๆ ที่มีความน่าสนใจ และคอยสนับสนุนตัวแทนของโรงเรียนให้มีโอกาสได้ร่วมแข่งขันให้ได้มากที่สุด

## ทำไมต้องสนับสนุนตัวแทนไปแข่งขัน ?

การส่งตัวแทนของโรงเรียนออกไปแข่งขันภายนอกนั้นเป็นกระบวนการที่ทุกฝ่ายที่เกี่ยวข้องต่างได้รับประโยชน์กันทั้งสิ้น นักเรียนที่ไปแข่ง จะได้โอกาสแสดงความสามารถ ได้พัฒนาฝีมือ รวมถึงได้รับประสบการณ์อันมีค่าด้วย ขณะที่ทางโรงเรียนก็จะได้ชื่อเสียงถ้าหากตัวแทนทำผลงานได้ดี

แต่สิ่งที่สำคัญที่สุดไม่ใช่ผลแพ้ชนะ ขอแค่เราได้ทำสิ่งที่เราชอบ ถ้าเราอยากไปแข่งแล้วมีโอกาสเข้ามา อย่ามัวลังเล จงคว้าโอกาสนั้นไว้ แล้วทำให้เต็มที่ ไม่ว่าสุดท้ายจะชนะหรือแพ้ แค่เราชนะใจตัวเองได้ เท่านั้นก็เพียงพอแล้ว
<!--stackedit_data:
eyJoaXN0b3J5IjpbMTU1OTc5NDMxMywyMTA0MDczODc1LDEyMT
cxNjgyNThdfQ==
-->