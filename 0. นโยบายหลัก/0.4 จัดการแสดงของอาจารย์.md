## รายละเอียด
โดยปกติแล้วรูปแบบการแสดงที่ทุกคนคุ้นเคยคงจะมีนักเรียนเป็นผู้แสดง และมีอาจารย์เป็นผู้ตัดสิน แต่จะเกิดอะไรขึ้นถ้าเราสลับบทบาทของอาจารย์กับนักเรียน ?

การแสดงของอาจารย์ หรือ Teachers' Got Talent จะเป็นการแข่งขันแสดงความสามารถของอาจารย์ผู้เข้าแข่งขันทั้งหมด 8 ท่าน โดยจะมีการแข่งขันทั้งหมด 3 รอบ ได้แก่
1. รอบแรก
2. รอบรองชนะเลิศ
3. รอบชิงชนะเลิศ

และจะมีขั้นตอนดังนี้
1. รับสมัครอาจารย์ 8 ท่านที่จะเข้าแข่งขัน
2. จับสลากเพื่อประกบคู่
3. อาจารย์แต่ละคู่ต้องออกแบบและสร้างสรรค์การแสดงของคู่ตัวเอง
4. ทำการแสดงให้นักเรียนชมที่หอประขุมโรงเรียน ในคาบกิจกรรมพิเศษ
5. นักเรียนร่วมลงคะแนนเลือกผู้ชนะผ่านทาง Instagram ของคณะกรรมการนักเรียน หรือ coolkidssatit
6. ผู้ชนะในแต่ละคู่ เข้ารอบถัดไป
7. วนกลับไปยังขั้นตอนที่ 2 จนได้ผู้ชนะเลิศ

ในส่วนของรูปแบบการแสดงนั้น เราไม่มีการจำกัดแต่อย่างใด สามารถทำได้ทุกอย่างตามที่อาจารย์ทั้ง 2 ท่านตกลงกัน จะร้องเพลง, เต้นรำ, หรือแม้กระทั่งขึ้นมาเล่นตลกกันบนเวทีก็ยังได้

## ทำไมต้องมีการแสดงของอาจารย์ ?
นโยบายของเรามีเรื่องจริงจังและเรื่องเครียดกันมามากแล้ว ทางเราจึงอยากจัดกิจกรรมสนุก ๆ ที่จะเป็นการผ่อนคลายความเครียดของทุกคน (หรืออาจารย์จะเครียดกว่าเดิมก็ไม่รู้) และเชื่อว่าทุกคนคงอยากเห็นการแสดงของเหล่าอาจารย์ในดวงใจอย่างแน่นอน

ใครจะไปรู้ ไม่แน่ว่าเราอาจจะได้เห็น ท่านผอ.แสดงคู่กับอ.ก้อย หรือ อ.เต๋อร้องเพลงกับอ.อ้อม ก็เป็นได้
