
## รายละเอียด

ประจำเดือนเป็นสิ่งที่หลาย ๆ คนต้องเผชิญ แค่เป็นครั้งหนึ่งก็ทรมานแทบแย่แล้ว ยังต้องมาคอยห่วงเรื่องผ้าอนามัยแสนแพงและยุ่งยากอีก โรงเรียนสามารถทำอะไรเพื่อช่วยเหลือนักเรียนของเราได้บ้างหรือไม่ ?

  

เราเชื่อว่า "ได้"

  

แม้จะไม่สามารถช่วยเรื่องผ้าอนามัยของทุกคนได้ 100% เนื่องจากปัญหาทางด้านงบประมาณและค่าใช้จ่ายที่สูง แต่อย่างน้อยเราสามารถสนับสนุนผู้ที่ขาดแคลนและประสบปัญหาไม่มีผ้าอนามัยในกรณีฉุกเฉิน เช่น ผ้าอนามัยที่นำมาชำรุดเสียหาย, ลืมเตรียมผ้าอนามัยมาโรงเรียน, รวมถึงประจำเดือนมามากกว่าปกติหรือมาไม่ตรงรอบด้วย โดยจะจัดเตรียมผ้าอนามัยฉุกเฉินเหล่านี้ไว้ที่ห้องน้ำหญิงเพื่อความสะดวกในการใช้งาน

  

ทว่า งบประมาณของคณะกรรมการนักเรียนนั้นคงมีไม่มากพอที่จะนำมาทุ่มกับนโยบายนี้นโยบายเดียว ดังนั้นหน้าที่ของเราจึงเป็นการประสานงานกับทางโรงเรียน เพื่อนำเงินจำนวนหนึ่งมาสนับสนุนนโยบายนี้ให้ประสบผลสำเร็จ นักเรียนจะได้หมดกังวลเรื่องผ้าอนามัย และทางคณะกรรมการนักเรียนจะสามารถนำงบประมาณส่วนของตนไปทำนโยบาย และพัฒนาโรงเรียนในด้านอื่น ๆ ต่อไป

  

แต่ก็ต้องขอเน้นย้ำกับทุกคนด้วยว่า จุดประสงค์ของผ้าอนามัยเหล่านี้ มีไว้สำหรับสถานการณ์ฉุกเฉินเท่านั้น เพราะผ้าอนามัยฉุกเฉินของโรงเรียนมีจำนวนจำกัด ฉะนั้น ขอความร่วมมือทุกคนใช้ตามความจำเป็น

  

## ทำไมโรงเรียนต้องมีผ้าอนามัยฉุกเฉิน ?

  

ประจำเดือนเป็นสิ่งที่ไม่แน่นอน ทำให้ในบางครั้งผู้มีประจำเดือนก็เตรียมตัวรับมือได้ไม่ทัน บางคนอาจจะใช้วิธีการยืมของเพื่อนไปก่อน แต่ถ้าเกิดว่าเพื่อนก็ไม่มีเหมือนกัน หรือว่าไม่สามารถเอาไปให้ได้ล่ะ ?

  

การมีผ้าอนามัยฉุกเฉินที่ห้องน้ำหญิงจะสามารถป้องกันและแก้ปัญหานี้ได้ เราหวังว่านโยบายนี้จะช่วยให้ไม่ต้องมีนักเรียนในโรงเรียนเราคนไหนต้องเครียดหรือกังวลเกี่ยวกับเรื่องผ้าอนามัยอีกต่อไป

<!--stackedit_data:

eyJoaXN0b3J5IjpbMTQ0ODkyNzEzMywtMTUyMjM3MjcwNSw4OT

c3NDE1MTQsODk3NzQxNTE0LDg2MzM1NTczMywxMTczMjIzMjEx

XX0=

--
<!--stackedit_data:
eyJoaXN0b3J5IjpbOTEyODcxOTY2LDE0NDg5MjcxMzMsLTE1Mj
IzNzI3MDUsODk3NzQxNTE0LDg5Nzc0MTUxNCw4NjMzNTU3MzMs
MTE3MzIyMzIxMV19
-->