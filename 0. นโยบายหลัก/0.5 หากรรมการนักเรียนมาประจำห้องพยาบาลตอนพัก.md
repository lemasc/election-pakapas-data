## รายละเอียด
ห้องพยาบาลเป็นหนึ่งในสถานที่สำคัญของโรงเรียน เมื่อนักเรียนบาดเจ็บหรือไม่สบายย่อมมาที่ห้องพยาบาลกันทั้งนั้น

แต่จะเกิดอะไรขึ้นถ้าหากไม่มีใครอยู่ที่ห้อง ? คนที่อยู่ที่โรงเรียนนี้มาสักพักหรือพอมีประสบการณ์ด้านนี้ก็จะรู้ว่า เจ้าหน้าที่ฝ่ายพยาบาลนั้นไม่ได้ที่อยู่ห้องพยาบาลตลอดเวลา เนื่องจากเขามีภาระหน้าที่ในด้านอื่น ๆ อยู่ด้วย ซึ่งโดยส่วนมากนั้นก็จะสามารถไปหาได้ที่ห้องพัสดุ นอกจากนี้ยังมีตอนพักที่เขาก็ต้องออกจากห้องมาทานข้าวด้วยเช่นกัน

แล้วแบบนี้จะมีวิธีไหนบ้างที่จะช่วยลดภาระเจ้าหน้าที่ฝ่ายพยาบาลไปพร้อม ๆ กับการช่วยอำนวยความสะดวกนักเรียนที่มีความจำเป็นต้องใช้งานห้องพยาบาล ?

ขอบอกเลยว่า "มี"

วิธีนั้นก็คือการจัดกรรมการนักเรียนมาประจำอยู่ที่ห้องพยาบาลในช่วงพักสิบและพักเที่ยง โดยตลอดช่วงพักในแต่ละวันจะต้องมีกรรมการนักเรียนอยู่ในห้องพยาบาลอย่างน้อย 1 คน เพื่อคอยอำนวยความสะดวกกับนักเรียนที่มาใช้บริการ

หากเจ้าหน้าที่อยู่ในห้องพยาบาล กรรมการนักเรียนคนดังกล่าวก็จะคอยช่วยเหลือในด้านต่าง ๆ และหากเจ้าหน้าที่ไม่อยู่ในห้อง กรรมการนักเรียนก็จะคอยให้การช่วยเหลือในเรื่องพื้นฐานได้ เช่น การวัดไข้ หรือการจ่ายยาทั่วไปที่ไม่รุนแรง เพื่อเป็นการลดภาระของเจ้าหน้าที่ และเป็นการไม่รบกวนหากเขามีหน้าที่อื่นที่ต้องทำ แต่ถ้าเกิดเป็นเรื่องที่ซับซ้อนเกินกว่ากรรมการนักเรียนจะสามารถจัดการได้ด้วยตนเอง เช่น การทำแผล กรรมการนักเรียนคนนั้นก็จะติดต่อเจ้าหน้าที่ให้มาที่ห้องพยาบาล หรืออาจพาคนไข้ไปหาเจ้าหน้าที่ก็ได้ ตามแต่สถานการณ์

## ทำไมต้องมีกรรมการนักเรียนประจำห้องพยาบาล ?

บางคนอาจจะรู้ว่าถ้าหากห้องพยาบาลไม่มีคนอยู่หรือห้องล็อค จะต้องไปที่ห้องพัสดุแทน แล้วคนที่ไม่รู้ล่ะ จะทำอย่างไร ?
เรื่องนี้อาจไม่ถึงขั้นที่เรียกว่าเป็นปัญหาได้อย่างเต็มปาก แต่ก็นับว่าเป็นความไม่สะดวกอย่างหนึ่ง

และแน่นอนว่าถ้าหากเราสามารถจัดคนมาประจำการที่ห้องพยาบาลได้ อย่างน้อยก็ตอนช่วงพัก ย่อมช่วยเหลือนักเรียนหลายคนที่มีความจำเป็นต้องมาใช้บริการห้องพยาบาลได้ไม่มากก็น้อย
<!--stackedit_data:
eyJoaXN0b3J5IjpbLTEyMzAzNzg4NTAsLTE2OTA4NzE5ODddfQ
==
-->