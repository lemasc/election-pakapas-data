## รายละเอียด
ถ้าดูจากชื่อนโยบายจะเห็นว่านโยบายนี้มีความคล้ายคลึงกับนโยบายของฝ่ายวิชาการ ซึ่งโดยหลักการแล้วก็มีความใกล้เคียงกัน

ถึงแม้ว่าเราจะจัดการแข่งขันขึ้นภายในโรงเรียนอยู่แล้ว แต่การนำการแข่งขันภายนอกโรงเรียนมาประชาสัมพันธ์ด้วยควบคู่กันไปด้วย ย่อมดีกว่าสำหรับผู้เข้าแข่งขัน

การมีตัวเลือกที่หลากหลายย่อมเป็นผลดีอยู่แล้ว ถ้าหากต้องการที่จะเริ่มจากการแข่งขันภายในโรงเรียนแล้วค่อยออกไปแข่งขันรายการที่ใหญ่กว่าก็สามารถทำได้เช่นกัน

และเช่นเดียวกับการจัดการแข่งขันภายในโรงเรียน รายการภายนอกที่นำมาประชาสัมพันธ์นั้นจะต้องมีความหลากหลายด้วย

## ทำไมต้องสนับสนุนตัวแทนไปแข่งขัน ?

เหตุผลของนโยบายนี้จะมีความคล้ายคลึงกับฝ่ายวิชาการ นั่นคือผู้เข้าแข่งขันได้พัฒนาความสามารถและได้ประสบการณ์ ส่วนโรงเรียนได้ชื่อเสียง

แต่มีสิ่งที่แตกต่างกันอยู่เล็กน้อย นั่นคือด้านวิชาการนั้น เมื่อเราเข้าใจเนื้อหาหรือสามารถจดจำได้แล้ว ก็ยากที่จะลืม แต่ด้านกีฬาและนันทนาการจะต้องหมั่นฝึกซ้อมเป็นระยะ ๆ เพื่อให้คงความสามารถเดิมและพัฒนาต่อยอดไปได้

นอกจากนี้ กิจกรรมปกติเช่น กีฬาสี สาธิตสัมพันธ์ และเทศกาลต่าง ๆ อาจไม่มากพอสำหรับนักกีฬา นักร้อง นักเต้น ฯลฯ เราจึงควรหากิจกรรมภายนอกมาประชาสัมพันธ์เพิ่มเติมด้วย
<!--stackedit_data:
eyJoaXN0b3J5IjpbMzIwNzYyNTE0LC0xNjgwNzY3NTcsMTcyOD
Q1NzExNl19
-->