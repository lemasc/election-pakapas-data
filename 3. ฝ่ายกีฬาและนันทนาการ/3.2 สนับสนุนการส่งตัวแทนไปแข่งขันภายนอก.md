## รายละเอียด
ถ้าดูจากชื่อนโยบายจะเห็นว่านโยบายนี้มีความคล้ายคลึงกับนโยบายของฝ่ายวิชาการ ซึ่งโดยหลักการแล้วก็มีความใกล้เคียงกัน

ถึงแม้ว่าเราจะจัดการแข่งขันขึ้นภายในโรงเรียนอยู่แล้ว แต่การนำการแข่งขันภายนอกโรงเรียนมาประชาสัมพันธ์ด้วยควบคู่กันไปด้วย ย่อมดีกว่าสำหรับผู้เข้าแข่งขัน

การมีตัวเลือกที่หลากหลายย่อมเป็นผลดี ถ้าต้องการที่จะเริ่มจากการแข่งขันภายในโรงเรียนแล้วค่อยออกไปแข่งขันรายการที่ใหญ่กว่าก็สามารถทำได้

ซึ่งทั้งการจัดการแข่งขันภายในโรงเรียนและรายการภายนอกที่นำมาประชาสัมพันธ์นั้นจะต้องมีความหลากหลาย เพื่อเป็นทางเลือกให้กับนักเรียน ผู้เข้าแข่งขันทุกคน

## ทำไมต้องสนับสนุนตัวแทนไปแข่งขัน ?

เหตุผลของนโยบายนี้จะมีความคล้ายคลึงกับนโยบายของฝ่ายวิชาการ นั่นคือผู้เข้าแข่งขันจะได้พัฒนาความสามารถ ได้รับประสบการณ์และในส่วนโรงเรียนได้ชื่อเสียง

แต่มีสิ่งที่แตกต่างกันอยู่เล็กน้อย นั่นคือด้านวิชาการนั้น เมื่อเราเข้าใจเนื้อหาหรือสามารถจดจำได้แล้ว ก็ยากที่จะลืม แต่ด้านกีฬาและนันทนาการจะต้องหมั่นฝึกซ้อมเป็นระยะ ๆ เพื่อให้คงความสามารถเดิมและพัฒนาต่อยอดไปได้

นอกจากนี้ กิจกรรมปกติเช่น กีฬาสี สาธิตสัมพันธ์ และเทศกาลต่าง ๆ อาจไม่มากพอสำหรับนักกีฬา นักร้อง นักเต้น ฯลฯ เราจึงควรหากิจกรรมภายนอกมาประชาสัมพันธ์เพิ่มเติมด้วย
<!--stackedit_data:
eyJoaXN0b3J5IjpbLTExNTcwNjc4MTYsLTE2ODA3Njc1NywxNz
I4NDU3MTE2XX0=
-->