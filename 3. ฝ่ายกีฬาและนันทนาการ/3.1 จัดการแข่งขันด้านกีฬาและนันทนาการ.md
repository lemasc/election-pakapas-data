## รายละเอียด
ความสามารถของนักเรียนในโรงเรียนเรานั้นมีอยู่หลากหลายด้าน นอกจากด้านวิชาการแล้ว คนที่มีความสามารถทางด้านกีฬาและด้านอื่น ๆ ก็เก่งไม่แพ้กัน

แต่นักเรียนเหล่านี้ได้โอกาสแสดงความสามารถที่มีอยู่ในตัวมากพอหรือยัง ? สำหรับด้านกีฬานั้น ก็มีโอกาสเพียงกีฬาสีกับสาธิตสัมพันธ์ ส่วนด้านอื่น ๆ อย่างการแสดง เช่น การร้องเพลง หรือ การเต้น ก็มีโอกาสแค่ช่วงเทศกาล แถมยังเป็นรูปแบบหรือแนวเดิม ๆ ที่ไม่หลากหลายอีกด้วย

คณะกรรมการนักเรียนฝ่ายกีฬาและนันทนาการจึงอยากเพิ่มโอกาสให้กับนักเรียนกลุ่มนี้ เพื่อให้ทุกคนได้แสดงความสามารถกันออกมาอย่างเต็มที่ เราจะจัดการแข่งขันในด้านต่าง ๆ ให้มีความครบถ้วนและครอบคลุมนักเรียนทุกกลุ่มมากยิ่งขึ้น

1. ด้านกีฬา เช่น ฟุตบอล ฟุตซอล บาสเกตบอล อีสปอร์ต ฯลฯ
2. ด้านนันทนาการ เช่น การแข่งขันร้องเพลงและเต้นแบบไม่จำกัดแนว การประกวดวาดภาพอิสระ เป็นต้น

## ทำไมต้องจัดการแข่งขันด้านกีฬาและการแสดง ?

อย่างที่บอกว่าโรงเรียนเราเต็มไปด้วยนักเรียนที่มีความสามารถในด้านต่าง ๆ มากมาย การจัดกิจกรรมประเภทการแข่งขันหรือการประกวดจึงควรทำให้ครอบคลุมนักเรียนทุกกลุ่มได้มากที่สุด เพื่อไม่ให้มีใครถูกละเลย

นอกจากนี้ ความสามารถทุกด้าน โดยเฉพาะกีฬาและนันทนาการนั้นต้องหมั่นฝึกซ้อมอยู่เป็นประจำ การจัดกิจกรรมเหล่านี้นอกเหนือจากกิจกรรมปกติของโรงเรียน จะช่วยให้แต่ละคนได้พัฒนาศักยภาพและเพิ่มขีดจำกัดของตนเองมากยิ่งขึ้น
<!--stackedit_data:
eyJoaXN0b3J5IjpbOTYwNTQ2MjQsLTE4NjYzMzQ0NDAsLTk2Nj
Y2MjU4NiwtMTg2NjMzNDQ0MF19
-->