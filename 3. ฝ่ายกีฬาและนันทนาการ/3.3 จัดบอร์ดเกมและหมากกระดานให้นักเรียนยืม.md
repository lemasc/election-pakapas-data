## รายละเอียด
บอร์ดเกมเป็นกิจกรรมที่กลับมาเป็นที่นิยมอีกครั้งในยุคปัจจุบัน และเป็นที่ชื่นชอบของคนรุ่นใหม่จำนวนหนึ่ง โดยนอกจากจะเป็นกิจกรรมยามว่างที่ทำให้เราได้สนุกสนานกันแล้ว บอร์ดเกมยังมีข้อดีและประโยชน์ด้านอื่น ๆ อีกมากที่ขึ้นอยู่กับประเภทและลักษณะของเกม เช่น เกมแวร์วูล์ฟ (Werewolf) หรือ อวาลอน (Avalon) จะช่วยให้เราฝึกการคิดวิเคราะห์ การคิดจากความน่าจะเป็น และอ่านสีหน้าท่าทางและคำพูดของคนอื่น เป็นต้น

หมากกระดานคืออีกหนึ่งกิจกรรมที่แม้จะไม่ได้เป็นที่นิยมในหมู่คนรุ่นใหม่มากเท่าบอร์ดเกม แต่ก็ถือว่ามีความน่าสนใจไม่แพ้กัน เพราะนอกจากจะเป็นกิจกรรมยามว่างที่สามารถเล่นกับเพื่อนเพื่อฝึกสมองแล้ว หมากกระดานบางประเภทยังเป็นกีฬาด้วย ดังนั้นแล้ว นอกจากการเล่นเพื่อความบันเทิง ยังสามารถต่อยอดไปเป็นการแข่งขันกีฬาได้อีกด้วย

จากประโยชน์และคุณสมบัติทั้งหมดนี้ เราจึงอยากจัดหาบอร์ดเกมและหมากกระดานมาให้นักเรียนทุกคนสามารถหยิบยืมไปเล่นกับเพื่อน ๆ ในเวลาว่างได้

## ทำไมต้องมีบอร์ดเกมและหมากกระดาน ?
บอร์ดเกมและหมากกระดานเป็นกิจกรรมยามว่างที่มีประโยชน์ เป็นอีกทางเลือกสำหรับคนที่ไม่ชอบการเล่นกีฬาประเภทอื่น ๆ อีกทั้งยังได้พักจากการใช้โทรศัพท์มือถืออีกด้วย
<!--stackedit_data:
eyJoaXN0b3J5IjpbLTQyMzY3Njc2NCwtMjk5OTI5MDc5LDYwMD
EyMjQ0NSwtMjk3MTg3ODQwLDg1NDkyNzMxMywxMDkzMjAwMjIs
NTYxNDAzNzc4LC05NTA5MzQzMTBdfQ==
-->