## รายละเอียด
บอร์ดเกมเป็นกิจกรรมที่กลับมาเป็นที่นิยมอีกครั้งในยุคปัจจุบัน และเป็นที่ชื่นชอบของคนรุ่นใหม่จำนวนหนึ่ง โดยนอกจากจะเป็นกิจกรรมยามว่างที่ทำให้เรากับเพื่อนได้สนุกสนานกันแล้ว บอร์ดเกมยังมีข้อดีและประโยชน์ด้านอื่น ๆ อีกมากที่ขึ้นอยู่กับประเภทและลักษณะของแต่ละเกม เช่น เกมอย่างแวร์วูล์ฟ (Werewolf) หรือ อวาลอน (Avalon) จะช่วยให้เราฝึกการคิดวิเคราะห์ การคิดจากความน่าจะเป็น และอ่านสีหน้าท่าทางและคำพูดของคนอื่น เป็นต้น

หมากกระดานคืออีกหนึ่งกิจกรรมที่แม้จะไม่ได้เป็นที่นิยมในหมู่คนรุ่นใหม่มากเท่าบอร์ดเกม แต่ก็ถือว่ามีความน่าสนใจไม่แพ้กัน เพราะนอกจากจะเป็นกิจกรรมยามว่างที่เราสามารถเล่นกับเพื่อนเพื่อฝึกสมองแล้ว หมากกระดานบางประเภทยังมีสถานะเป็นกีฬาอีกด้วย ดังนั้นแล้ว นอกจากเราจะเล่นเพื่อความบันเทิงได้แล้ว ยังสามารถต่อยอดไปเป็นการแข่งกีฬาได้อีกด้วย

จากประโยชน์และคุณสมบัติทั้งหมดนี้ เราจึงอยากจัดหาและนำบอร์ดเกมและหมากกระดานมาให้นักเรียนทุกคนสามารถหยิบยืมไปเล่นเพื่อนในเวลาว่างได้

## ทำไมต้องมีบอร์ดเกมและหมากกระดาน ?
บอร์ดเกมและหมากกระดานเป็นกิจกรรมยามว่างที่มีประโยชน์ นอกจากนี้ยังเป็นอีกทางเลือกสำหรับคนที่ไม่ชอบหรือเบื่อการเล่นโทรศัพท์หรือการเล่นกีฬาต่าง ๆ
<!--stackedit_data:
eyJoaXN0b3J5IjpbLTE5MTg1NDU2ODksNjAwMTIyNDQ1LC0yOT
cxODc4NDAsODU0OTI3MzEzLDEwOTMyMDAyMiw1NjE0MDM3Nzgs
LTk1MDkzNDMxMF19
-->