## รายละเอียด
เรื่องของชุดไปรเวทกับชุดนักเรียน เป็นประเด็นที่นักเรียนและอาจารย์ส่วนมากมีความคิดเห็นที่แตกต่างกัน โดยที่ทั้งสองฝ่ายต่างก็มีเหตุผลของตัวเอง นักเรียนอยากใส่ชุดไปรเวทเพราะ สามารถเลือกการแต่งกายของตัวเองได้อิสระมากขึ้น และชุดนักเรียนมีราคาแพง ส่วนอาจารย์อยากให้ใส่ชุดนักเรียน เพราะ แสดงถึงความเป็นระเบียบเรียบร้อย เท่าเทียมกัน และให้คนอื่นได้รู้ว่าเราเป็นนักเรียน

เมื่อพิจารณาดูแล้วจะเห็นว่าเหตุผลของทั้งสองฝ่ายนั้นต่างก็ไม่เลวเลย ถ้าหากมีการถกเถียงกันแบบนี้ต่อไปก็คงจะไม่จบง่าย ๆ อย่างแน่นอน

ดังนั้น เราจึงขอเสนอให้มีการทดลองให้นักเรียนใส่ชุดไปรเวทมาโรงเรียน 1 วันต่อสัปดาห์ เป็นเวลา 1 เดือน เพื่อให้เห็นผลเชิงประจักษ์กันไปเลยว่าการใส่ชุดไปรเวทนั้นดีกว่าชุดนักเรียนตามที่นักเรียนหลาย ๆ คนคิดหรือไม่

หลังจากครบ 1 เดือนแล้ว คณะกรรมการนักเรียนฝ่ายกิจการนักเรียนและอาจารย์ประจำฝ่ายก็จะจัดการประชุมร่วมกันเพื่อสรุปผลลัพธ์ของการทดลอง ในที่ประชุมนั้นจะมีการประเมินข้อดีและข้อเสียของการใส่ชุดไปรเวทตลอดเวลา 1 เดือนที่ผ่านมา่ เพื่อหาแนวทางการปฏิบัติในขั้นตอนต่อไปว่า จะยกเลิกกลับไปใส่ชุดนักเรียนแบบเดิม, จะอนุญาตให้ใส่ชุดไปรเวทในวันนั้นเป็นการถาวร, หรืออาจจะมีการเพิ่มวันก็เป็นได้

## ทำไมต้องทดลองใส่ชุดไปรเวท ?

แม้เราจะมีเหตุผลและข้อมูลทางทฤษฎีอยู่มากมายในปัจจุบัน แต่ทุกโรงเรียนนั้นมีปัจจัยหลายอย่างที่มีความแตกต่างกัน เราสามารถนำตัวอย่างจากโรงเรียนอื่นมาเป็นข้อมูลอ้างอิงได้ แต่ท้ายที่สุดแล้ว เพื่อให้ได้ผลที่มีความแน่นอนและชัดเจนสำหรับโรงเรียนเรา การทดลองในเวลาจำกัดจะตอบโจทย์ได้มากที่สุด
<!--stackedit_data:
eyJoaXN0b3J5IjpbLTIwODE0NzY3ODQsLTE1NDI3MDk3NV19
-->