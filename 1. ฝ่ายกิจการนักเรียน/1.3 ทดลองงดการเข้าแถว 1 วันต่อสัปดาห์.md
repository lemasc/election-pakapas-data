## รายละเอียด
การเข้าแถวหน้าเสาธง เป็นกิจกรรมและพิธีกรรมที่มีความคลาสสิกและเป็นเอกลักษณ์อย่างหนึ่งของโรงเรียนไทย โดยการเข้าแถวนั้นมีทั้งข้อดีและข้อเสียหลากหลายประการ

**ข้อดี**

1. เป็นการประชาสัมพันธ์ข่าวสารของโรงเรียน
2. สามารถเช็คชื่อนักเรียนได้สะดวก
3. ได้พบปะกับเพื่อนต่างห้อง
4. ฝึกระเบียบและความอดทน

**ข้อเสีย**

1. ต้องมาโรงเรียนเร็วขึ้น
2. ใช้เวลานาน
3. วันไหนที่แดดแรง ๆ นักเรียนแทบจะละลาย

จากข้อดีและข้อเสียที่กล่าวมาจะสามารถสรุปได้ว่าการเข้าแถวนั้นยังคงมีประโยชน์อยู่และควรอนุรักษ์ไว้ต่อไป

คำถามต่อมาก็คือ เราจำเป็นต้องเข้าแถวทุกวันหรือไม่ ?

คาบเรียนแรกของโรงเรียนเราเริ่มเวลา 8.30 น. ส่วนการเข้าแถวเริ่มเวลา 7.45 น. หมายความว่า นักเรียนทุกคนต้องมาโรงเรียนให้ทันหรือก่อน 7.45 น. เท่ากับว่า วันไหนที่ไม่มีการเข้าแถว พวกเราก็จะมีเวลามากขึ้นถึง 45 นาทีโดยประมาณ เวลาถึงเกือบ 1 ชั่วโมงนี้มีค่าไม่น้อยเลย โดยเฉพาะกับนักเรียนที่อยู่ไกลจากโรงเรียนหรือนักเรียนที่นอนดึก คนไหนที่บ้านอยู่ไกลก็จะไม่ต้องเร่งรีบมากเท่าปัจจุบัน และสามารถพักผ่อนได้นานขึ้น รวมถึงคนที่นอนดึกด้วยเช่นกัน

## ทำไมต้องทดลองงดการเข้าแถว ?

การงดการเข้าแถวนั้นจะมีประโยชน์กับนักเรียนหลายคน ใครที่นอนไม่พอก็จะมีเวลามากขึ้น ใครที่ต้องรีบมาโรงเรียนสุดชีวิตก็จะผ่อนคลายได้มากขึ้น

แต่ถึงแม้การงดการเข้าแถวจะดูดีและมีแนวโน้มดีขนาดไหนก็ตาม ในความเป็นจริงเราสามารถทำได้เพียงแค่คาดเดาความน่าจะเป็นของผลลัพธ์เท่านั้น ดังนั้นเราจึงต้องทดลองดูก่อนเพื่อให้รู้ผลได้อย่างแน่ชัดว่าการงดการเข้าแถวนั้นจะส่งผลตามที่คาดหรือไม่
<!--stackedit_data:
eyJoaXN0b3J5IjpbMTA5NjA4MzQ1LDEwNzI0OTQwNDEsNDY3MD
E1NF19
-->