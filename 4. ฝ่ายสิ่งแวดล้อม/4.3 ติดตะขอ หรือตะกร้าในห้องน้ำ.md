## รายละเอียด
เพื่อน ๆ เคยประสบปัญหาเข้าห้องน้ำแล้วไม่รู้จะวางของไว้ตรงไหนหรือไม่ ? ทั้งการทำธุระส่วนตัวธรรมดารวมถึงเตรียมตัวสำหรับกิจกรรมต่าง ๆ ของโรงเรียน

โดยปกติแล้วเรามักจะถือสิ่งของเหล่านั้นไว้ หรือไม่ก็วางไว้สักที่ โดยถ้าเราถือไว้มันก็คงจะไม่สะดวกสักเท่าไร และถ้าเราอยากวางไว้ที่ใดที่หนึ่งในห้องน้ำ ความสะอาดของจุด ๆ นั้นก็น่ากังวลไม่น้อย

เราจึงมีความเห็นว่าในห้องน้ำของโรงเรียนเราควรมีตะขอหรือตะกร้าไว้แขวนหรือใส่สัมภาระต่าง ๆ เวลาที่ทุกคนเข้าห้องน้ำ

โดยจะใช้เป็นตะขอติดผนังแบบสุญญากาศเพื่อความสะดวกในการติดตั้ง และมีราคาถูก นอกจากนี้จะมีตะกร้าพลาสติดขนาดไม่ใหญ่มาก เป็นตัวเลือกเสริมสำหรับสิ่งที่ไม่สามารถแขวนได้

เราคาดว่าจะติดตะขอดังกล่าวไว้ตรงประตูของห้องน้ำแต่ละห้อง ส่วนตะกร้านั้นอาจวางไว้บริเวณอ่างล้างมือ เพื่อไม่ให้เกะกะภายในห้องน้ำ หากใครมีความต้องการใช้ตะกร้าก็สามารถหยิบไปแขวนกับตะขอได้

ทั้งนี้ รายละเอียดต่าง ๆ อาจมีการเปลี่ยนแปลงตามความเหมาะสมในอนาคต

## ทำไมต้องติดตะขอหรือตะกร้า ?
ส่วนหนึ่งมาจากปัญหาส่วนตัวด้วย เพราะเวลาเข้าห้องน้ำ เราหาที่วางของแบบดี ๆ ไม่ได้เลย ไม่ว่าจะเข้าไปทำธุระ หรือเตรียมตัวสำหรับกิจกรรมโรงเรียน ทำให้ในบางครั้งเราต้องถือไว้ หรือไม่ก็แขวนไว้บนบ่าหรือแขนของตัวเอง บางครั้งอาจต้องยอมวางไว้สักที่ ซึ่งก็ไม่แน่ใจว่ามันสะอาดหรือเปล่า นอกจากนี้เมื่อเราได้คุยกับเพื่อน ๆ ก็พบว่าหลายคนมีปัญหาแบบนี้เช่นเดียวกัน จึงกลายมาเป็นความคิดริเริ่มสำหรับนโยบายนี้

ในตอนแรกนั้นก็มีความกังวลเรื่องความคุ้มค่า แต่พอได้ลองหาข้อมูลก็พบว่าตะขอสุญญากาศมีราคาที่ถูกพอสมควร ประมาณชิ้นละ 4-5 บาทเท่านั้น ทำให้สุดท้ายเราตัดสินใจที่จะทำนโยบายนี้อย่างจริงจัง เพื่ออำนวยความสะดวกให้กับทุกคนที่ตอนเข้าห้องน้ำไม่รู้จะเอาของไว้ตรงไหน
<!--stackedit_data:
eyJoaXN0b3J5IjpbMjAwMzAzMTg5MSwtMjAwNDk0ODcyNiwtMT
AxMDI3ODQxMywtNzUyMzY0ODkyLC0xMTEzNDIwODAyLC0xNjA0
ODEwMjc1LDE1MjQ5NDQxMzcsNzYxMjE5Mjk3LDE3NDYwOTkzNj
csLTg1MTM4NjE4LC0yMDUzNTMzMjg5LC04MDM1MDUzMzIsLTEy
ODEyMTk0NDhdfQ==
-->