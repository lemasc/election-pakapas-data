## รายละเอียด
ปัญหากลิ่นไม่พึงประสงค์น่าจะเป็นสิ่งที่หลาย ๆ คนคุ้ยเคยกันเป็นอย่างดี โดยเฉพาะนักเรียนชายที่กลิ่นในห้องน้ำค่อนข้างแรง เราจึงต้องการใช้ลูกเหม็นมาช่วยในการแก้ปัญหากลิ่นห้องน้ำในโรงเรียนเราให้ดีขึ้น

โดยเราจะเน้นบริเวณโถปัสสาวะชายเป็นหลัก เนื่องจากเป็นบริเวณที่มีปัญหาด้านกลิ่นมากที่สุด แต่ถ้าหากส่วนอื่น ๆ ในห้องน้ำมีปัญหาเหมือนกัน หรือมีการร้องเรียนเข้ามามาก เราก็จะหาวิธีที่เหมาะสมที่สุดในการแก้ปัญหาแต่ละกรณีด้วยเช่นกัน เพื่อให้การเข้าห้องน้ำเป็นประสบการณ์ที่ดีสำหรับทุกคน
## ทำไมต้องใช้ลูกเหม็น ?
การเข้าห้องน้ำควรจะเป็นการผ่อนคลาย แต่ถ้าเราต้องมาเจอกลิ่นแบบนี้กัน ก็คงจะไม่ค่อยดีเท่าไรนัก เราจึงอยากนำลูกเหม็นมาดับกลิ่นหรืออย่างน้อยก็ลดกลิ่นเหม็นให้ได้มากที่สุด

สาเหตุที่เลือกใช้ลูกเหม็นนั้นเพราะลูกเหม็นเป็นตัวเลือกที่เหมาะสมที่สุดสำหรับสถานที่สาธารณะอย่างโรงเรียนของเรา โดยมีเหตุผล ดังนี้

ข้อดี
1. มีราคาถูก
2. ลูกเหม็น 1 ลูกสามารถใช้ได้นานประมาณ 2 เดือน
3. ช่วยดับหรือลดกลิ่นได้จริง

ข้อควรระวัง
1. หากสูดดมในปริมาณมากเป็นเวลานานอาจเกิดอันตรายได้ เนื่องจากลูกเหม็นมีสารเคมีอันตราย เช่น แนฟทาลีน เป็นส่วนประกอบ

จากการค้นคว้าข้อมูลและการใช้เหตุผลเหล่านี้ประกอบ เราเห็นว่าลูกเหม็นเป็นตัวเลือกและทางออกในการดับกลิ่นห้องน้ำที่ดีสุด แต่ถ้าหากทางโรงเรียนมีความกังวลในด้านความปลอดภัย ตัวเลือกอื่น ๆ เช่น มะกรูด ก็สามารถนำมาใช้แทนได้ แต่ก็จะมีราคา อายุการใช้งาน และประสิทธิภาพที่แตกต่างกันออกไป
<!--stackedit_data:
eyJoaXN0b3J5IjpbMTUzMjE1ODIzMywtMTczNTg0NzYxLDIwMj
M2NzgwNTYsLTQ1MTIyMzczNCwxNjkxNDEyOTYwLC01NzQyMjQ3
NDIsLTExNDkwMTk1MzJdfQ==
-->