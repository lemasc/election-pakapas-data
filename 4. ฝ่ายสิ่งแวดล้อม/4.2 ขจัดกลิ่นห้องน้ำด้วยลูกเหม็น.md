## รายละเอียด
ปัญหากลิ่นไม่พึงประสงค์น่าจะเป็นสิ่งที่หลาย ๆ คนคุ้นเคยกันเป็นอย่างดี โดยเฉพาะนักเรียนชายที่กลิ่นในห้องน้ำค่อนข้างแรง เราจึงต้องการใช้ลูกเหม็นมาช่วยแก้ปัญหาเกี่ยวกับกลิ่นภายในห้องน้ำของโรงเรียนเราให้ดีขึ้น

โดยเราจะเน้นบริเวณโถปัสสาวะชายเป็นหลัก เนื่องจากเป็นบริเวณที่มีปัญหาด้านกลิ่นมากที่สุด แต่หากส่วนอื่น ๆ ในห้องน้ำมีปัญหาหรือมีการร้องเรียนเข้ามาในเรื่องของกลิ่นที่ไม่พึงประสงค์ เราก็จะหาวิธีที่เหมาะสมที่สุดในการแก้ปัญหาด้วยเช่นกัน เพื่อให้การเข้าห้องน้ำเป็นประสบการณ์ที่ดีสำหรับทุกคน

## ทำไมต้องใช้ลูกเหม็น ?
ห้องน้ำนั้นควรมีบรรยากาศที่ผ่อนคลาย แต่เรากลับต้องมาเจอกับกลิ่นที่ไม่พึงประสงค์ เราจึงอยากนำลูกเหม็นมาดับกลิ่นหรือลดกลิ่นเหม็นให้ได้มากที่สุด

สาเหตุที่เลือกใช้ลูกเหม็นนั้น เพราะลูกเหม็นเป็นตัวเลือกที่เหมาะสมที่สุดสำหรับสถานที่สาธารณะอย่างโรงเรียนของเรา โดยมีเหตุผล ดังนี้

ข้อดี
1. มีราคาถูก
2. ลูกเหม็น 1 ลูกสามารถใช้ได้นานประมาณ 2 เดือน
3. ช่วยดับหรือลดกลิ่นได้จริง

ข้อควรระวัง
1. หากสูดดมในปริมาณมากเป็นเวลานานอาจเกิดอันตรายได้ เนื่องจากลูกเหม็นมีสารเคมีอันตราย เช่น แนฟทาลีน เป็นส่วนประกอบ

จากการค้นคว้าข้อมูลและใช้เหตุผลเหล่านี้ประกอบ เราเห็นว่าลูกเหม็นเป็นตัวเลือกที่ดีสุดในการดับกลิ่นห้องน้ำ แต่ถ้าหากทางโรงเรียนมีความกังวลในด้านความปลอดภัย ตัวเลือกอื่น ๆ เช่น มะกรูด ก็สามารถนำมาใช้งานแทนได้ แต่ในเรื่องของราคา อายุการใช้งาน และประสิทธิภาพก็จะแตกต่างกันออกไป
<!--stackedit_data:
eyJoaXN0b3J5IjpbLTQwNDAyMzAxNywxODgxOTY5MTg0LC0xNz
M1ODQ3NjEsMjAyMzY3ODA1NiwtNDUxMjIzNzM0LDE2OTE0MTI5
NjAsLTU3NDIyNDc0MiwtMTE0OTAxOTUzMl19
-->